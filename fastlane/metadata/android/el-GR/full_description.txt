Η Simple Gallery σας προσφέρει όλες τις δυνατότητες προβολής και επεξεργασίας φωτογραφιών που σας έλειπαν από το Android σας σε μια κομψή και εύχρηστη εφαρμογή. Περιηγηθείτε, διαχειριστείτε, περικόψτε και επεξεργαστείτε φωτογραφίες ή βίντεο πιο γρήγορα από ποτέ, ανακτήστε κατά λάθος διαγραμμένα αρχεία ή δημιουργήστε κρυφές γκαλερί για τις πιο πολύτιμες εικόνες και βίντεο. Και με την προηγμένη υποστήριξη αρχείων και την πλήρη προσαρμογή, επιτέλους, η γκαλερί σας λειτουργεί όπως ακριβώς θέλετε.

ΠΡΟΗΓΜΈΝΟΣ ΕΠΕΞΕΡΓΑΣΤΉΣ ΦΩΤΟΓΡΑΦΙΏΝ
Μετατρέψτε την επεξεργασία φωτογραφιών σε παιχνιδάκι με τον βελτιωμένο οργανωτή αρχείων και το άλμπουμ φωτογραφιών της Simple Gallery. Οι διαισθητικές χειρονομίες καθιστούν εξαιρετικά εύκολη την επεξεργασία των εικόνων σας εν κινήσει. Περικόψτε, γυρίστε, περιστρέψτε και αλλάξτε το μέγεθος των φωτογραφιών ή εφαρμόστε κομψά φίλτρα για να τις κάνετε να ξεχωρίζουν στη στιγμή.

ΌΛΑ ΤΑ ΑΡΧΕΊΑ ΠΟΥ ΧΡΕΙΆΖΕΣΤΕ
Η Simple Gallery υποστηρίζει μια τεράστια ποικιλία διαφορετικών τύπων αρχείων, όπως JPEG, PNG, MP4, MKV, RAW, SVG, GIF, πανοραμικές φωτογραφίες, βίντεο και πολλά άλλα, ώστε να απολαμβάνετε πλήρη ευελιξία στην επιλογή της μορφής σας. Αναρωτηθήκατε ποτέ "Μπορώ να χρησιμοποιήσω αυτή τη μορφή στο Android μου"; Τώρα η απάντηση είναι ναι.

ΚΑΝΤΕ ΤΟ ΔΙΚΟ ΣΑΣ
Ο εξαιρετικά παραμετροποιήσιμος σχεδιασμός του Simple Gallery σας επιτρέπει να κάνετε την εφαρμογή φωτογραφιών να φαίνεται, να αισθάνεται και να λειτουργεί όπως ακριβώς θέλετε. Από το UI μέχρι τα κουμπιά λειτουργιών στην κάτω γραμμή εργαλείων, το Simple Gallery σας δίνει τη δημιουργική ελευθερία που χρειάζεστε σε μια εφαρμογή γκαλερί.

ΑΝΆΚΤΗΣΗ ΔΙΑΓΡΑΜΜΈΝΩΝ ΦΩΤΟΓΡΑΦΙΏΝ ΚΑΙ ΒΊΝΤΕΟ
Μην ανησυχείτε ποτέ ότι θα διαγράψετε κατά λάθος εκείνη την πολύτιμη φωτογραφία ή το βίντεο που δεν μπορείτε να αντικαταστήσετε. Η Simple Gallery σας επιτρέπει να ανακτάτε γρήγορα οποιεσδήποτε διαγραμμένες φωτογραφίες και βίντεο, πράγμα που σημαίνει ότι εκτός από την καλύτερη γκαλερί πολυμέσων για Android, η Simple Gallery λειτουργεί και ως μια καταπληκτική εφαρμογή θησαυροφυλακίου φωτογραφιών.

ΠΡΟΣΤΑΤΕΎΣΤΕ ΤΙΣ ΠΡΟΣΩΠΙΚΈΣ ΣΑΣ ΦΩΤΟΓΡΑΦΊΕΣ, ΒΊΝΤΕΟ ΚΑΙ ΑΡΧΕΊΑ
Να είστε σίγουροι ότι το άλμπουμ φωτογραφιών σας είναι ασφαλές. Με τα ανώτερα χαρακτηριστικά ασφαλείας του Simple Gallery μπορείτε να χρησιμοποιήσετε ένα pin, μοτίβο ή τον σαρωτή δακτυλικών αποτυπωμάτων της συσκευής σας για να περιορίσετε ποιος μπορεί να δει ή να επεξεργαστεί επιλεγμένες φωτογραφίες και βίντεο ή να αποκτήσει πρόσβαση σε σημαντικά αρχεία. Μπορείτε ακόμη και να προστατεύσετε την ίδια την εφαρμογή ή να τοποθετήσετε κλειδαριές σε συγκεκριμένες λειτουργίες της οργάνωσης αρχείων.

Έρχεται με material design και σκοτεινό θέμα από προεπιλογή, παρέχοντας μια εξαιρετική εμπειρία χρήσης για εύκολη χρήση. Η έλλειψη πρόσβασης στο διαδίκτυο σας προσφέρει περισσότερη ιδιωτικότητα, ασφάλεια και σταθερότητα σε σχέση με άλλες εφαρμογές.

Δεν περιέχει διαφημίσεις ή περιττές άδειες χρήσης. Είναι πλήρως ανοιχτού κώδικα και παρέχει προσαρμόσιμα χρώματα.

Ελέγξτε την πλήρη σουίτα των απλών εργαλείων εδώ:
https://www.simplemobiletools.com

Αυτοτελής δικτυακός τόπος του Simple Gallery Pro:
https://simplemobiletools.com/gallery

Facebook:
https://www.facebook.com/simplemobiletools

Reddit:
https://www.reddit.com/r/SimpleMobileTools

Telegram:
https://t.me/SimpleMobileTools